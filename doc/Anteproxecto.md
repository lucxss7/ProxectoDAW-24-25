# Anteproxecto fin de ciclo

- [Anteproxecto fin de ciclo](#anteproxecto-fin-de-ciclo)
  - [1- Descrición do proxecto](#1--descrición-do-proxecto)
  - [2- Empresa](#2--empresa)
    - [2.1- Idea de negocio](#21--idea-de-negocio)
    - [2.2- Xustificación da idea](#22--xustificación-da-idea)
    - [2.3- Segmento de clientes](#23--segmento-de-clientes)
    - [2.4- Competencia](#24--competencia)
    - [2.5- Proposta de valor](#25--proposta-de-valor)
    - [2.6- Forma xurídica](#26--forma-xurídica)
    - [2.7- Investimentos](#27--investimentos)
      - [2.7.1- Custos](#271--custos)
      - [2.7.2- Ingresos](#272--ingresos)
    - [2.8- Viabilidade](#28--viabilidade)
      - [2.8.1- Viabilidade técnica](#281--viabilidade-técnica)
      - [2.8.2 - Viabilidade económica](#282---viabilidade-económica)
      - [2.8.3- Conclusión](#283--conclusión)
  - [3- Requirimentos técnicos](#3--requirimentos-técnicos)
  - [4- Planificación](#4--planificación)


## 1- Descrición do proxecto


### Descrición do Anteproxecto

O proxecto consiste na creación dunha plataforma dirixida a talleres mecánicos. Esta facilitará a xestión das actividades do taller, proporcionando unha interface intuitiva tanto para os mecánicos como para os usuarios que necesitan os seus servizos. Para estes últimos, tamén implementa unha sección de administración de vehículos propios, así como un calendario con recordatorios de citas próximas.

O obxectivo fundamental da aplicación é simplificar a organización, planificación e comunicación entre os mecánicos e os clientes, co fin de evitar esperas excesivas e aglomeracións no traballo, mellorando así a experiencia do cliente.

Este proxecto non só resolve problemas varios que se dan comúnmente na vida cotiá, senón que tamén abre a porta a unha nova oportunidade de negocio. A venda realizarase mediante subscricións mensuais.

Uso das linguaxes: HTML5, CSS3, JavaScript e PHP. Prototipo realizado con Figma. Comunicación asíncrona con AJAX. Uso de bases de datos MySQL - phpMyAdmin.

## 2- Empresa

### 2.1- Idea de negocio

Baixo a idea mencionada anteriormente, o produto central será a páxina web que conecta aos mecánicos e aos clientes.

O valor engadido desta idea é que permite, na parte do usuario, a administración dos seus coches. O usuario terá un apartado onde poida rexistrar os seus coches e ter o control de algúns aspectos, como a ITV, revisións e mantemento do vehículo, entre outros, mediante un calendario.

A utilidade desta idea é unha mellora na organización, administración e comunicación no ámbito da mecánica, dunha maneira moito máis sinxela e accesible. 
 
### 2.2- Xustificación da idea

A idea xorde a partir dunha situación cotiá na que me vexo involucrado directamente por motivos familiares. O meu pai, que é mecánico, enfróntase frecuentemente a un problema habitual no sector: os clientes moitas veces acuden todos a unha vez, o que xera un exceso de traballo nun curto período de tempo. Isto provoca unha acumulación de traballo que moitas veces é difícil de xestionar ben. Pola outra banda, os clientes demandan solucións inmediatas, e isto leva a unha mala organización tanto para o mecánico como para o usuario, que na maioría das veces non pode recibir o servizo no momento que realmente o precisa.

O obxectivo desta plataforma é optimizar o proceso de xestión e organización tanto para os clientes como para os mecánicos, ofrecendo unha ferramenta que axude a planificar mellor as revisións e mantementos de vehículos. 
A través dun calendario con recordatorios, os usuarios poderán ver con antelación as citas ou o fin dos prazos que teñen e pedir cita para a tarefa que precisen, evitando a saturación no taller.

As necesidades a cubrir serían:

Do lado do cliente:

Mellorar a organización dos mantementos e revisións dos seus vehículos, evitando que se acumulen.
Asegurar que non esquezan prazos importantes, como a ITV ou cambios de aceite.
Facilitar a procura e a reserva de citas de forma máis organizada.

Do lado do taller:

Distribuír mellor a carga de traballo, evitando momentos de saturación.
Xestionar eficientemente as citas e os servizos, reducindo os tempos de espera e mellorando a satisfacción do cliente.
Creación dunha relación máis fluída e transparente mecánico-cliente.


Existen varias aplicacións de reserva de citas ou de xestión de mantemento de vehículos, pero moitas delas carecen dun enfoque completo que satisfaga as necesidades tanto dos usuarios como dos mecánicos.

O sector da mecánica (mantemento e reparación de vehículos) ten grandes oportunidades. Segundo datos do [INE](https://ine.es/jaxi/Tabla.htm?path=/t25/p500/2008/p10/l0/&file=10001.px&L=0), a cantidade de vehículos a nivel español segue crecendo, superando os 33 millóns de rexistrados en 2023. Por iso, os talleres que non pertencen a unha cadea contan cunha gran competencia e unha clientela con ampla selección de talleres. Ante os cales, grazas á nosa aplicación, é sinxelo destacar.

Aínda que existen solucións no mercado, estas resultan insuficientes ou incompletas en canto á planificación. O proxecto pretende encher estes baleiros, ofrecendo unha solución integral que mellora tanto a eficiencia dos talleres como a experiencia dos clientes.

-- DAFO --

![image](https://github.com/user-attachments/assets/90de79b2-a832-4bba-a06f-4004cb2eb88d)


### 2.3- Segmento de clientes

A aplicación está dirixida principalmente para un sector:
- Os pequenos talleres  da zona de Galicia :
  Calquera taller mecánico pequeno (non os que pertencen a multinacionais) que busquen ter unha mellor xestión e eficiencia á hora de traballar. Ademáis de ter una mellor comunicación co cliente o cal pode sentirse incluido ca aplicación.
  Segundo Infocap, hai máis de [42.000](https://www.infotaller.tv/reparacion/numero-talleres-Espana-crecio-centros_0_1626737344.html) talleres na península. E aproximadamente uns [3400](https://www.infotaller.tv/reparacion/redes-talleres-mayor-presencia-Galicia_0_1552344776.html#:~:text=Con%20m%C3%A1s%20de%201%2C5,Ruta%20del%20Taller%20de%20Infocap) son talleres situados na comarca galega, dos cales ± 1400 son pequenos talleres.

O usuario na nosa aplicación seran os propietarios dos vehículos, e o cliente, os talleres mecánicos.

### 2.4- Competencia

A nivel autonómico non existe ningunha empresa que realice todo o que nós facemos. Hai algunha aplicación, como a dos grandes concesionarios, que cumplen ca parte de ter unha mellor organización de citas e xerar recordatorios para os seus clientes cando teñan unha cita próxima para ese propio taller. Pero non compiten completamente cas nosas características. 

Tamén como posibles competidores, máis centradas en talleres non tan grandes tamén, temos a: 
- **Mi Taller:** plataforma á cal permite reservar citas en diferentes talleres.
- **Gestor Taller:** aplicación que permite que os talleres xestionen as súas citas, pero non teñen nada para o cliente.

Pola parte dos usuarios, tamén existen aplicacións que xeran recordatorios. Pero non cumplen ca nosa parte de administración de vehículos.

Posto que non hai unha aplicación que cumpra con todo o que abarcamos para o noso segmento de clientes, o mercado pode considerarse desabastecido. Isto xéranos unha gran oportunidade de mercado, avalada tamén polos números de vehículos da INE, co fin de abastecer a todos os usuarios e talleres mecánicos que preguen da nosa aplicación.

### 2.5- Proposta de valor

A miña proposta baséase en ofrecer unha plataforma que facilite a xestión de citas para os talleres, co obxectivo de reducir os tempos de espera e mellorar o rendemento no taller. Ao mesmo tempo, proporciona aos usuarios unha ferramenta para xestionar os seus vehículos.

A diferenza dos competidores, decatámonos de que ningunha solución no mercado actual cobre todas as necesidades que ofrecemos. Algúns sistemas permiten xestionar citas para talleres, pero deixan de lado ao usuario, mentres que outras aplicacións só ofrecen recordatorios básicos.

Para os talleres, o noso sistema permite unha xestión eficiente do calendario de traballo, o que optimiza o tempo e evita sobrecargas en momentos puntuais, así como unha repartición óptima de citas.

Para os usuarios, a plataforma centraliza toda a información sobre os seus vehículos. Recibirán recordatorios para revisións e mantementos importantes, como a ITV ou cambios de aceite. Así, poderán planificar mellor as súas visitas ao taller e evitar imprevistos.

O noso sistema destaca por integrar todas estas funcionalidades de forma sinxela e eficiente, converténdose na opción máis completa e útil no mercado. Cubrimos un baleiro que existe actualmente, ofrecendo unha solución rentable e beneficiosa tanto para talleres como para usuarios.

DIAGRAMA ERIC 

![image](https://github.com/user-attachments/assets/cd06aee3-a9be-44d8-911d-bf399b80d0ee)


### 2.6- Forma xurídica

A forma xurídica que mellor se adapta, cando menos ao principio, ao estar constituída por unha soa persoa, é a de autónomo. Os seus trámites son máis rápidos, ademais de que non tes que aportar ningún capital inicial, como si tes que facer noutras. Engadido a iso, hai axudas para os autónomos das cales poderemos beneficiarnos. 

Nun futuro, considero viable a opción de convertirme nunha SL, xa que será máis sinxelo a hora de ter varios socios na empresa.

### 2.7- Investimentos
#### 2.7.1- Custos

- Fixos:
  
Equipamento informático: 1300€ (1000€ PC / 225€ 2 pantallas / 30€ Raton / 60€ Teclado)

Mobles: 300€ (Escritorio e Sillas)

Internet : 25€/mes 

Luz/Agua/Calefacción: ~60€

Aluguer dún estudio : 250€/mes

Licencia de software:  100€ ao ano

Salario : 1200 €/mes -> 14400€ ao ano


- Variables: 

Marketing 100 €/mes (1200€ anual)

Servizo de hosting: 50€/mes -> Dependendo das esixencias e do mercado que abarquemos posiblemente requeriremos de un hosting máis caro. 


- Impostos: 

Cuota mínima mensual da Seguridade Social -> cuota cero


Gastos do primeiro ano: 21920 € (Suma de todo o anterior)

#### 2.7.2- Ingresos


Segúndo InfoTaller [Galicia conta con 3400 talleres mecánicos](https://www.infotaller.tv/reparacion/redes-talleres-mayor-presencia-Galicia_0_1552344776.html#:~:text=Con%20m%C3%A1s%20de%201%2C5,Ruta%20del%20Taller%20de%20Infocap). Estimando que aproximadamente 1400 son talleres pequenos, é dicir, que non pertencen a unha multinacional. Aproximadamente 1000 seran os nosos clientes potenciais. Contando cunha captación de mercado do 2'5% no primeiro ano, serían 25 os nosos clientes anuales. 

Considerando que teremos un crecemento lento nos primeros anos (aproximadamente dun 5%/ano). Acadariamos unhas cifras superiores a umbral no 3o ano. 
O modelo de negocio que vai ter a aplicación é sistema de subscripción mensual ademáis dun primeiro pago para estar na nosa aplicación. 

--- ANO 1 ---

Tarifas : Talleres 25eu  Usuarios 0eu

Estimase que o primeiro ano, academos un total de 25 talleres. Os cales pagarán o primeiro pago e a subscripción mensual polo mantemento.

Total: 12500€ 25 talleres 300 usuarios.


--- ANO 2 ---

Tarifas : Talleres 25eu  Usuarios 0eu

Estimamos que crezan un pouco o numero de clientes acadando case os 50 talleres (45 talleres). É dicir, 20 novos talleres e 45 talleres que pagarán a mensualidade polo mantemento. 
Como os gastos, xa non son tantos (o mobilario e todo xa esta comprado) estaremos máis cerca do umbral  (±3000€).

Total: 17500€ 45 talleres 600 usuarios.


--- ANO 3 ---
Tarifas : Talleres 25eu  Usuarios 0eu

Pretendese aumentar o numero de talleres un pouco chegando ata os 70 talleres. É dicir, 25 novos talleres e 70 talleres pagando a mensualidade polo mantemento.
Neste ano xa acadariamos o umbral de rentabilidade, incluso sobrepasariamolo por 5000€. 

Total: 26000€ 70 talleres 1000 usuarios.


### 2.8- Viabilidade

#### 2.8.1- Viabilidade técnica

Este proxecto non prega unha gran instalación. Solamente faría falta un ordenador e conexión a internet. Polo tanto, sería bastante sinxelo dispor de todo o necesario para a produción. 
Os únicos impedimentos posibles son os erros que poden ocorrer mentres se desenvolve a aplicación ou mentres está en funcionamento, ou nun futuro a posible escalación da aplicación. Polo resto, non hai moito risco.

#### 2.8.2 - Viabilidade económica

Nos primeiros compases da aplicación resultará dificil sacar beneficio, ademáis o noso análise non xera demasiada esperanza nos primeiros anos. Pero a partir do terceiro superaremos o umbral de rentalibilidade. Sacando xa para nós.



#### 2.8.3- Conclusión

Nos primeiros compases da empresa, será difícil. Haberá perdas e non chegaremos tan sequera a non perder cartos. Pero co paso do tempo e co marketing que aplicaremos, penso acadar xa no segundo ano a estabilidade económica. Canto menos, non perder cartos. 
Tamén poderíase incrementar os ingresos mediante unha cuota mensual para os usuarios, pero isto faría que non aumentase tan rápido o número destes ou que igual nin aumente. As perdas do primeiro ano son bastante saldadas co paso do tempo.
En resumo, considero que a miña aplicación é viable. Ademais, as perdas son só no primeiro ano; logo, se o que calculamos cúmprese, obteremos uns bos beneficios.

## 3- Requirimentos técnicos

Infraestructura: XAMPP.
Backend: PHP, MySQL - phpmyAdmin.
Frontend: Figma, HTML5, CSS3, JavaScript, alguna libreria de js  comunicación asíncrona con AJAX.

## 4- Planificación
![Gráfico Diagrama de Gantt Profesional Multicolor](https://github.com/user-attachments/assets/9cd15f38-7695-4e13-a856-5d9275e55425)
